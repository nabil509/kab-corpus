Kkren-d ad ddun yid-neɣ.
Yekker uɣebbar deg wannar.
Yekker ad d-yemmeslay i ugdud.
Kkrent deg-s twekkiwin seg wayen i yeqdem.
Ad nekker ad neffeɣ yewweḍ-d lawan.
Wissen ma kkren neɣ mazal?
Tekker deg Yimceddalen akked d Uqbu.
Awer tt-yekker imi yessugut awal!
Llant tmura yekkren, llant tid ittezzin ttenḍent.
Anaɣ tettekkarem-d ɣef ssebɛa?
Wissen ma tewweḍ teɣṛi-w?
Iger-d umedyaz tiɣṛi, yiwen ur as-yesli.
Ɣṛan-as ar uxxam teffeɣ-d yemma-s.
Ax ɣeṛ-as deg tilifun ini-as ad d-yas s tazzla.
Rkan yiẓuran n tmurt-a.
Ahat terka ṭṭumaṭic-nni, ɣas err-itt ɣer rrif.
Terka tserwalt-is, wissen ma as-tizmir tmacint.
Win ur nufi, ifeẓ iẓuran.
Yezga yettfeẓ deg wawal.
Aha tura dayen beṛka asnuffeẓ!
Ssnent ad fetlent seksu dacu smuɛedzent.
Ččiɣ seksu s ubisaṛ Wellah ma teṛwiḍ-t.
Seksu ma ur yesɛi aseqqi, yif-it laẓ.
Ula d ijdi ma tdehneḍ-t s zzit n uzemmur ad t-teččeḍ.
Dhen-as tifastin-is i uqcic atentan meččent.
Akken kan d akerfaf, ur yedhin ur iseqqa.
Dhen tapyast-nni terreḍ-tt.
Tefsi amutur tapyast tapyast, teɛweq deg-s.
Terwi texxamt n gma-s yekker yerra-yas tawwurt.
Rwin-tt s ccḍeḥ iḍelli.
Yerwi uqerruy-iw seg yiɣeblan.
Rwi taccuyt faɣ ad terɣ.
Terwi tmurt segmi tt-ṭṭfen.
Winna irewwi kan, ɣas beɛɛed-as.
Sgunfu dinna ar tewwurt-nni, ur tt-id-ttbibb ara.
Ad yesgunfu deg talwit, iṛuḥ d abesṭuḥ.
Ger nnefs! Sgunfu!
Kkawen yimetman deg yimi-w.
Kkawen iceṭṭiḍen-nni i tfesrem.
Kkawen ifadden-is ɣef tlatin n yiseggasen!
Yesla i usalli yeskaw-it.
Aru-yasen imayl segzi-yasen ayen yellan.
Uɣeɣ-d anasiw ttint akk teqfilin-is.
D taɣerdayt tis snat i yerreẓ.
Tekki ɣef "Kcem" ad ikemmel usbeddi n unagraw.
Zgant ttefɣent-iyi-d tuccḍiwin n unagraw.
Yekker unagraw dacu tiɣimit tsekkeṛ.
Yecceḍ wawal uffir i teskecmeḍ.
Ma tuɣeḍ awal-iw, ɣas xḍu-k i Windows!
Ɛreḍ Linux ad twaliḍ.
Yeṭṭef-iyi wurar n Sokoban, ggummaɣ ad as-bruɣ.
Sokoban d urar n truẓi n uqerruy.
Tuccḍa i yesseɣta ad as-d-tbin tayeḍ.
Cukteɣ d aseɣẓan bu tengalt yeldin i d azekka n tsenselkimt.
Acḥal i as-sutreɣ ad iyi-ternu, ulac.
Yella wamek ara kkseɣ akk ifuyla-a ɣef tikkelt?
Tekki ɣef ufaylu tjebdeḍ-t ɣer tzebbalt ma tebɣiḍ ad t-tekkseḍ.
Tura ula d taqerrabt qrib ad tuɣal s usmel.
Ismal n yiɣelfan n Lezzayer meṛṛa ur tteddun ara.
Yekcem ad iɣeṛ ɣef ttlata.
Tuzzel tuzzel ur tent-tquḍeɛ ara.
Yezga tekres twenza-s.
Ukin-d wayetma-k neɣ mazal?
Yekṛeh ad t-id-ssakin.
Ɣur-k ad tamneḍ win i k-yettcuffun abelṭun.
Argu kan ihi dinna Lezzayer ad tawi timunent!
Lsiɣ ajellab, tacacit, tteṣbiḥ deg ufus.
D ccemma i yerra d asivilizi!
Qḍiɣ-d seg ssuq n Sidi Ɛic.
Lɣaci am uweṭṭuf, ulac anda ara tserseḍ aḍar-ik.
Ur yeggan, ur yettnuddum, ayen yekka yiḍ d asekles.
Atta yir taddart! ttserriḥen i yiqjan, tteqqnen iẓra.
Ṭṭef mmi-m neɣ ad tent-yaɣ!
Tenna-yas: "Dacu i t-yuɣen? D azeggaɣ, d aɛlayan."
Aɣ-it kan, aɣ-it, ad am-yesseṛwu iselsa.
Nnuɣen yefra-ten, gren-d wwten-t.
Yettṛebbi tisita, yesganay-itent s Mozart.
Ixeddem s tuffra d udabu, ḥaca wi isellen.
Fṛurxent-d tnac n tmellalin, tiyaḍ nettraju.
Zgezwen-t meṛṛa mi d-yenna tiquranin.
Win yekkren ad ak-yini ẓriɣ!
Efk-asen tiẓidanin teǧǧeḍ-ten.
Yiwen ur yettali ɣef wayeḍ, mulac terwi.
Ger-d iman-im ad tt-tefruḍ, segmi yuli wass nutni d amqelleɛ.
Yewwet udfel deg unebdu, yerɣa yiṭij deg tegrest!
Asmi yella wučči, ččan akk.
Tura, qqaren ad ten-nḥaseb, d imukar.
Mmɣen akk ad ttekkin deg tebdarin n tefranin.
Ddem-d astilu aru i d-yenna baba-k.
Teḍra yid-s am tfunast n yigujilen, ulac win i tt-yuɣen.
Ekk-d ɣef tala tafuḥant, ad nemyager din.
Yeṛwa ademmer deg tkeṛṛust, tegguma ad tekker.
Ad iferreǧ wi ixaqen!
"Farinas, nɛel-it!", i as-yenna i gma-s abesṭuḥ.
Seg wasmi i tt-yuɣ, d tajilbant.
Rzu ɣer ssinima ad twaliḍ "Tagellidt n yideflawen".
Wwet-it tebzeg tiṭ-is.
Tger-d nnehta mi tesla i Ḥnifa tcennu.
Ifuk afḍis yecɛel aselkim ad iqeṣṣer deg Facebook.
Tenna-yas yemma: "Tullas akk zewǧent ala nekk!"
